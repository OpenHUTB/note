

# 地名由来
北落师门：“落”指天之战场上哪些藩落篱笆等布防设施（汉代长安城的北门就叫做“北落门”，其意义就来源于这颗“北落师门”）； “师门”指军门。



江苏

丹阳
秦县，宋祁曰，丹阳应作丹扬，洪适曰，东汉以北有赭山，改丹阳，而丹扬太守郭旻碑，仍题丹扬，通用前朝字也，晋书地理志，丹阳有丹阳山，多赤柳，在西也，寰宇记，经岩山在绛岩湖侧，本名赤山，丹阳之义出于此，又云，今丹阳本汉阿区县也，旧名云阳，唐天宝元年置县，按丹阳有楚丹阳，吴丹阳，楚丹阳熊绎所封，在今秭归及枝江者是也，吴丹阳，秦为县，汉因之，在当涂县东者也，汉武帝置丹阳郡，乃于县称小丹阳以别之，秦县故城，今名丹阳镇。

金坛区
本汉曲阿县地，隋末盗起，土人保聚，因为金山县，唐改今名，茅山在县东六十五里，古名冈山，寰宇记，周时名其原泽为勾曲之穴，秦名为勾金之坛，南徐州记云，洞天三十六所，勾曲第八，名金坛华阳之洞，又河图云，乃有地肺，土良水清，勾曲之山，金坛之陵，县名本此。

溧阳
秦县，在溧水之阳，应劭曰，溧水所出，南湖也，案隋析县地置溧水县，今县非溧水所出矣。

扬中
清光绪三十二年，置太平厅，民国二年改太平县，三年改今名，县本为太平洲，孤峙扬子江中，故名扬中。

上海
本宋之上海镇属华亭县，地居海之上，曰华亭海，宋时立市舶提举司及榷货场于此，元置县。

南汇
本明之南汇守御所，清置县，有金汇区。

青浦区
本青龙镇，孙权造青龙战舰于此，因名，县东有赵屯大盈顾会盘龙等浦，具分受吴淞水，入黄浦，一统志，嘉靖中置青浦县于此，寻复废为镇，万历初又置县于唐行镇，而青龙为新泾巡司治如故。

奉贤
雍正二年，析华亭青村所治县，一统志，奉贤泾，在奉贤东南，九港东北流入运港，县取名以此。

金山
清置，本明之金山卫，海中有金山，又有小金山，杨维祯云，淞之南有大金小金，出没于云海之中，即指此二山。

川沙
地名八团镇，有下沙三场盐课司，明嘉靖三十六年，置川沙堡，置兵戍守，屹为巨镇，清置厅，今改县。

嘉定
本昆山县地，名疁城乡，宋嘉定十年置县，以年号为名。

宝山
东南有宝山，明为宝山所，永乐十年，平江伯陈瑄，命海运将士，筑宝山，为海中表识，周四百丈，高三十余丈，海洋空阔，遥见千里，清置县。

崇明
唐为海中沙洲，五代杨吴置崇明镇，元因置州，明改县。

启东
民国十七年，析崇明县地置，设治于崇明外沙，明为东沙守卫所，且为苏省东境，故以启东为名。

海门
汉海陵县沙地，后为东洲镇，五代周置海门县，明嘉靖中圮于海，乾隆三十三年，置海门直隶厅，民国元年改县，地由海中涨出，三面临海，有海门岛，相对若门。

吴县
秦县，故吴国也，刘熙释名曰，吴虞也，泰伯让位而不就，归封于此，虞其志也，按史记吴泰伯奔荆蛮，自号勾吴，刘氏之说非是，民国元年，将长洲元和二县，太湖靖湖二厅并入。

常熟
梁置，有常熟山，本名铜官山，天宝中改名，民国元年，将昭文县并入。

昆山
本汉娄县地，吴陆氏之先葬此，舆地纪胜，机云兄弟有词学，时人以玉出昆冈，因名其山曰昆山，府志，梁置昆山县，在此山之北，后迁治于马鞍山下，俗遂指马鞍山为小昆山，一统志，今华亭娄县之北，及青浦之境，本皆昆山县地，故遥取以为名，谓旧治在山北误，民国元年，将新阳县并入。

吴江
五代梁析吴县地，于淞江置县，淞江即吴淞江，一名松陵，又名笠泽，民国元年将震泽县并入。

武进
周延陵邑，汉曰毘（pí）陵。吴大帝改丹徒为武进，唐移置于此，民国元年，将阳湖县并入。

无锡
汉县，锡山在县西，惠山之支麓也，唐陆羽惠山记，山东峰当周秦间，大产铅锡，故名锡山，汉兴锡方殚，故创无锡县，王莽时锡复出，改县名曰有锡，后汉有樵客于山下得铭云，有锡兵，天下争，无锡清，天下宁，有锡沴，天下弊，无锡又，天下济，自光武至孝顺之世，锡果竭，顺帝更为无锡县，宋聶后载云，樵客得铭，合在文景之世，陆云后汉得铭非也，案莽改县名，大抵相反为词，陆氏有有锡无锡之说，恐属附会，民国元年，将金匮县并入。

宜兴
晋永兴元年，以周玘创义讨妖贼石冰，割吴兴之阳羡，并长城县之北乡，立义兴郡，以表玘之功，隋因置义兴县，宋改义为宜，民国元年，将荆溪县并入。

江阴
汉毗陵县地，梁置县，大江在北。

靖江
本江阴县地，名马驮沙，明置县，大江旧分二派，绕县南北。

南通
五代周置通州，盖以据江海之会，地当津要而得名，民国元年改今县，因北有通县，故此加南。

如皋
晋置，如皋港在县西，港侧有如皋村，县因以名。

泰兴
南塘昇元三年，析海陵之南五乡置县，属泰州，因吴泰伯为名。

淮阴
汉县，在淮之南，故名，宋以清河口地置清河县，民国三年，后汉旧名。

淮安
县临淮水，本汉射阳县，晋置山阳县，宋改淮安，元复为山阳，民国三年复改。

泗阳
汉县，后为宿迁之桃源镇，金置淮滨县，元至元十四年，置桃园县，明初讹园为源，民国三年，改定重名，复故，泗水在县北，故名。

涟水
隋置，县界有涟水，即沭河也，水经注，沭水下流，古分为二，今名南涟北涟，县志，有西涟河，中涟河，东涟河，宋为安东州，明改为安东县，民国三年，改后旧名，汉淮浦县有游水，一统志，游水今涟河。

阜宁
清雍正九年，析山阳盐城县地置，一统志，有阜宁湖，在山阳高家堰西南二十余里，西接洪泽湖，淮水盛涨，往往湖水为患，堤坊最要者也。

盐城
本汉盐渎县，晋安帝改今名，县临海岸，有盐亭一百二十三所。

江都
本秦广陵县地，属广陵郡，汉景帝立江都王国，遂因国建县焉，史记，大野既都，彭蠡既都，郑康成曰，南方谓都为潴，是水聚会之义，孔安国曰，水所停曰都，大江西南自六合流入县境，旧阔四十余里，谓之京江，今阔十八里，江水最盛处也。

仪征
南唐为永贞县，宋大中祥符六年，以圣像成功，升为真州，政和中为仪真郡，后废为县，雍正元年改仪征。

东台
清置县，指东巡台为名，即赋诗台，魏文帝尝立马赋诗于此。

兴化
汉海陵县地，五代置县。

泰州
汉海陵县，晋为海阳县，唐改吴陵，并置吴州，南唐于此置泰州，因吴泰伯为名，民国元年改县。

高邮
秦筑邮亭于此，曰高邮亭，汉因名县。

宝应
汉平安县，东汉改安宜县，唐上元中女尼真如，流寓此县，天帝赐以八宝，吏具以闻，肃宗召代宗谓曰，上天赐宝于楚，天祚汝也，因改元宝应，并以年号名县楚州刺史郑辂，撰得宝记，言其事甚详。

铜山
清置，一统志，县东北有铜山，旧常产铜，故名，相传古彭城废县在其下。

丰县
汉县，本秦泗水郡沛县之丰邑，汉高帝生于此，应劭曰，沛县丰乡也，后以为县，有丰水。

沛县
秦置，水经注，许由隐于沛泽，县即泽为名，寰宇记云，齐景公畋于沛，即此，案杜即贝邱也，在山东博兴县南，与此非一地也，汉改泗水郡为沛郡，治相县，遂相承以为小沛，至唐后移沛邑于此。

萧县
汉置，地理志云，故萧叔国，宋别封附庸也。

砀山
本秦砀县，东汉改今名，颜师古曰，砀文石也，其山出焉，故以名县，即芒砀山，在县东北，砀因宕。

邳州
本夏时邳国，后属薛，左传，薛之祖奚仲迁于邳，是也，秦置下邳县，臣瓒曰，有上邳县，故曰下邳也，后周改邳州，民国元年改县。

宿迁
秦置下相𡴴犹二县，汉改司吾，有宿预城，即宋人迁宿处也，晋因改宿预，后周兼置宿迁郡，旋改为泗州，唐避代宗讳，改宿预为宿迁。

睢宁
本汉之睢宁陵，因睢水为名，金改名，睢音虽。

海东
汉东海郡海曲县地，莽曰东海亭，钱大昕曰，海曲当作海西，东魏为海州，后周建德四年，增置东海县，元并为海州，民国元年，改海州复为东海县，县治鬰州，亦即郁州，四面环海，诗鲁颂，遂荒大东，至于海邦，海邦是也。

灌云
民国元年，以东海县板浦等地方析置。

沭阳
后魏置郡后周改县，在沭河之阳，沭河即古涟水，汉志，东莞，術水南至下邳入泗，颜师古曰，術水即沭水，音同。

赣榆
汉置，古纪鄣邑，赣因绀，榆音逾。



安徽

舒城
春秋舒蓼舒庸舒鸠及宗四国，皆偃姓，皋陶之后，所谓群舒也，为楚所灭，汉为龙舒县，有龙舒山，龙舒河，唐于故龙舒城置今县。

六安
古六国，皋陶之后，汉六安国有六县，后汉改六安县，元为州，民国二年复为县。

霍山
春秋潜国，汉置潜县，梁置霍州，并置岳安县，隋改今名，霍山在县西北五里，又名天柱山，尔雅霍山为南岳，注即天柱山，一统志，霍山与潜山县之潜山，相去百余里，本非一山，后人以潜有天柱峰，遂谓潜即霍山，又谓潜即南岳，误。





